TITLE: 	वर्षालाई प्रश्न–‘मिलन चाम्ससँग प्रेम र बिहेको चर्चा के हो ?’(भिडियो कुराकानी)
NEWS: 	नायिका वर्षा सिवाकोटी समय–समयमा प्रेम सम्बन्धको चर्चाले रंगिने गर्छिन् । चलचित्र ‘विर विक्रम २’मा जोडिएसँगै उनको नाम यो चलचित्रका निर्देशक मिलन चाम्ससँग जोडिएको छ । चलचित्र बजारको चर्चालाई मान्ने हो भने वर्षा र मिलन गहिरो प्रेम सम्बन्धमा छन् । चलचित्र बजारमा उनीहरुले चाडै नै बिहे गर्दैछन् भन्ने चर्चा पनि नचलेको होइन । तर, यो बिषयमा मिलन र वर्षाले औपचारिक रुपमा मुख खोलेका थिएनन् ।तर, पहिलो पटक अनलाइनखबरको ‘ओके सेलिब्रिटी शो’मा कुराकानी गर्दै वर्षाले मिलन चाम्ससँगको सम्बन्धको बिषयमा मुख खोलेकी छिन् ।बर्षासँग गरिएको भिडियो कुराकानी यहाँ हेर्नुहोस्ः

तपाइहरुविच प्रेम रहेको र बिहे नै गर्ने भन्ने चर्चा छ, वास्तविक कुरा के हो भन्ने प्रश्नमा वर्षाले भनिन्–‘एउटै चलचित्रमा काम गरेपछि स्वभाविक रुपमा नाम जोडिन्छ । यो हल्ला मात्र हो ।’ तर, बर्षा यत्तीमा मात्र रोकिइनन् । उनले अगाडि भनिन्–‘विर विक्रम २’ त मैले काम गर्ने भनेको एक बर्ष भन्दा बढी भयो । म केही रिजर्भ छु । मैले आजसम्म जती पनि काम गरेँ, सबै आफ्नै कारणले गरेको थिएँ । तर, यो प्रोजेक्ट आएपछि म एउटा राम्रो टिममा प्रवेश गरेको छु ।’वर्षाले अगाडि भनिन्–‘उहाँ मेरो अभिभावक हो । मैले यो क्षेत्रमा आफ्नो अभिभावक मान्ने कोही पनि छैन । मैले पहिलो पटक कसैलाई आफ्नो अभिभावक मानेकी छु ।’तपाइको करिअरमा त अहिले मिलन चाम्सको सल्लाहा मात्र होइन, निर्णय नै चल्छ भन्ने चर्चा छ नी भन्ने प्रश्नमा वर्षाले भनिन्–‘उहाँको निर्णय केही पनि चल्दैन । उहाँको सुझाव भने म लिन्छु । मेरो चलचित्र करिअरको अभिभावक भएको कारणले गर्दा पनि मैले उहाँको सुझाव लिने गरेकी छु । ’‘नाई नभन्नु ल २’ बाट ‘बिर विक्रम २’सम्म आइपुग्दा आफूले मिलन चाम्सलाई मात्र ‘अभिभावक’को रुपमा स्विकार गरेको वर्षाले स्पष्ट पारिन् । उनले अगाडि थपिन्–‘विर विक्रम २’का लागि हामीले धेरै पटक भेट गर्यौ । ‘पुरानो बुलेट’मा काम गर्दा मैले उहाँको सुझाव लिएको छु ।’

चलचित्र ‘पुरानो बुलेट’मा तपाइलाई मिलन चाम्सले सिफारिश गर्नुभएको हो भन्ने प्रश्नमा वर्षाले भनिन्–‘सिफारिश त किन गर्नुहुन्छ र ? तर, उहाँको सुझाव भने थियो । मलाई उहाँले सिफारिश गर्नुहुन्थ्यो भने मैले कती धेरै चलचित्र खेलिसकेकी हुन्थ्यँ होला । किन म ‘विर विक्रम २’ नै कुरेर बस्थेँ होला र ?’वर्षाले अब आफू एउटा राम्रो टिममा प्रवेश गरेको भन्दै करिअरमा अब आफू ढुक्क भएको समेत स्पष्ट पारिन् । उनले, अब आफ्नो चलचित्र करिअरले नयाँ बाटो समातेको महशुश हुन थालेको पनि वर्षाले खुलाएकी छिन् ।
नायिका सिवाकोटी अभिनित चलचित्र ‘पुरानो बुलेट’ चैत्र १ गतेबाट रिलिज हुँदैछ ।