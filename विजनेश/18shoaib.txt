TITLE: 	बुद्ध सर्किटमा सुविधासम्पन्न १० वटा एसी बस गुड्ने
NEWS: 	२ जेठ, बुटवल । लुम्बिनी भ्रमण बर्ष २०७६ को मुखैमा रुपन्देहीमा १० वटा सुविधा सम्पन्न सार्बजनिक गाडी भित्र्याइएको छ ।बसमा एसी र वाइफाइ जडान गरिएको छ भने ती सबै बस अपाङ्गमैत्री , ५२ सिटको क्षमताका छन् भने सिसिटिभी क्यामेरा र एयर सस्पेन्सन पनि राखिएको छ ।बुटवल–बेलहिया छ लेनको सडक विस्तार भएसंगै सुविधा सम्पन्न सार्वजनिक गाडीहरू भित्रिने क्रम बढेको हो । गाडीमा रिचार्ज र टिकटको सेवा पनि उपलब्ध गराइने संरक्षक संस्था भिजन लुम्बिनीले जनाएको छ ।यात्रुहरूलाई सहज र सुविधासहितको सेवा प्रदान गर्ने उद्देश्यले बुटवलमा रहेको भिजन लुम्बिनी लिमिटेडले वातावरण अनूकुलित एसी बसहरु संचालनमा ल्याउने तयारी गरेको हो ।ती गाडी बुद्ध पूर्णिमाका दिन जेठ ४ गते राष्ट्रपति विद्यादेबी भण्डारी र प्रधानमन्त्री केपी ओलीलेले शुभारम्भ गर्ने गरी तयारी गरिएको भिजन लुम्बिनीका अध्यक्ष जगतबहादुर पोखरेलले जानकारी दिए ।ती गाडी बुटवल, भैरहवा, सुनौली, लुम्बिनी, सेमलार,बर्दघाट रूटमा गुड्ने छन् । बुद्ध सर्किटमा पनि चल्ने गरी अनुमति लिइसकेको र बिस्तारै ति रुटमा पनि नया गाडीहरूले सेवा दिनेछन् ।‘बुटवल भैरहवामा हिड्ने यात्रुपनि अबदेअि सहज यात्रा गर्न पाउनेछन्, माइक्रोमा कोचाकोच हुनुपर्ने अबस्थाको अन्त्य हुनेछ’ अध्यक्ष पोखरेलले भने ।१० करोड रूपैयाँ लगानीमा भिजन लुम्बिनीले गाडी संचालनमा ल्याएको हो । भिजन लुम्बिनीका संचालक डा. एलएन पाण्डेले सर्वसाधारणको यात्रा सहज हुने बताए ।