TITLE: 	किन नष्ट गरिन्छ घरेलु मदिरा ?
NEWS: 	हामीले बेलाबखत सुन्छौ, ‘प्रहरीले २० लिटर घरेलु मदिरा नष्ट गरे ।’ घरेलु मदिरा भनेको स्थानिय प्रविधिबाट तयारी गरिएका जाँड र रक्सी ।भर्खरैमात्र खबर आएको छ, ‘काठमाडौं बूढानीलकण्ठ नगरपालिका र गोकर्णेश्वर नगरपालिकाका बिभिन्न स्थानबाट प्रहरीले १० हजार ९ सय लिटर अवैंध घरेलु मदिरा बरामद गरेर नष्ट गरे ।’तपाईंमा प्रश्न उठ्न सक्छ, घरेलु मदिरा किन नष्ट गरिन्छ ?जवाफ यस्तो छ, ‘यो अवैंध र विषाक्त हुने भएकाले ।’पक्कैपनि मदिराजन्य पेय राम्रो होइन, स्वास्थ्य र समाज दुबैका लागि । मदिराले शरीरलाई कहिले पनि र कुनैपनि हालतमा लाभ मिल्दैन । यो कुरा मदिरा पिउने सबैलाई थाहा छ । कोहीपनि यस्ता छैनन्, जसलाई मदिराको असरबारे थाहा नहोस् ।यद्यपी मान्छेहरु मदिरा पिउँछन् । झै-झगडा गर्छन् । समाज विथोल्छन् । परिवारलाई तनाव दिन्छन् । आफ्नै शरीर पनि नष्ट गर्छन् । त्यसकारण मदिरा पिउनयोग्य पेय होइन । जस्तोसुकै ढंगले उत्पादन गरिएको मदिरा पनि विषाक्त नै हुन्छ ।त्यसो भए घरेलु मदिरा नष्ट गरिने, बजारमा खुलमखुला बिक्री गरिने विदेशी वा आयतित र यहीं उत्पादित मदिरा किन नष्ट नगरिएको हो ?दुबैले उस्तै असर गर्छ । चाहे घरेलु होस् वा विदेशी नै । महंगो होस् वा सस्तो । ब्रान्डेड होस् वा सामान्य । मदिराले गर्ने असर उही हो ।यदि दुबै मदिरा स्वास्थ्यका लागि घातक छ, समाजका लागि अहितकारी छ भने घरेलु मदिरा मात्र किन नष्ट गरिएको ?यसमा राज्य-प्रशासनले दिने जवाफ हो, ‘घरेलु मदिरा अवैंध भएकाले ।’राज्यको अनुमति बिना, राज्यको नीति र नियमहरु उपेक्षा गर्दै, आफुखुसी उत्पादन गर्ने र जथाभावी विक्री गर्ने कुनैपनि कुरा वैंध मानिदैन । मदिरा अरुको लागि उत्पादन गरिन्छ भने यसको सोझो प्रभाव अरुको स्वास्थ्यमा पर्छ । अतः जथाभावी मदिरा उत्पादन गर्नु र विक्री गर्नु भनेको अरुको स्वास्थ्यमा खेलबाड गर्नु हो । यसरी उत्पादन गरिएको मदिराले अरुको स्वास्थ्यमा कुनै समस्या आएमा, मृत्यु भएमा त्यसको जिम्मेवार कसले लिने ? क्षतिपूर्ति कसले दिने ?कोही हुँदैनन् ।यसरी जथाभावी उत्पादन र विक्री गरिने मदिराले जनस्वास्थ्यमा पार्ने असरको जिम्मेवारी कसैले नलिने भएकाले यो अवैंध उत्पादनमा पर्छ ।घरेलु मदिरा उत्पादन ः हातमुख जोर्ने मेलोमेसोअब प्रश्न उठ्छ के घरेलु मदिरा उत्पादन गर्नेहरु अपराधी हुन् ? के उनीहरुले अरुको स्वास्थ्यमा खेलबाड गर्नका लागि मदिरा उत्पादन गरेका हुन् ?पक्कै पनि होइन ।घरेलु मदिरा उत्पादन गर्नु उनीहरुको वाध्यता, आवश्यक्ता पनि हो । किनभने घरेलु मदिरा बनाएर विक्री गर्नेहरु धनाड्य होइनन् । उनीहरु राजनीतिक पहुँच भएका, उच्च वर्गका, सम्पन्न होइनन् । गरिब, निमुखा, असाह्यहरु नै यस्तो काममा लागेका हुन्छन् । किनभने उनीहरुले हातमुख जोर्ने मेलोमेसो नै यसलाई बनाएका हुन्छन् । जाँड रक्सी नबनाए कतिपय बिहान बेलुकीको छाक टार्न सक्दैनन् । छोराछोरीलाई पढाउन सक्दैनन् । चाडपर्व मनाउन सक्दैनन् ।जसले अन्य स्रोतबाट आयआर्जन लिन सक्दैनन् । खेतीबाली छैन । व्यापार गर्ने पूँजी छैन । वैंक-वित्तिय संस्थाले पत्याउँदैन । जागिर खानका लागि प्रमाणपत्र हुँदैन । अरु काम गर्नका लागि सीप हुँदैन । राजनीति गरेर पैसा कमाउने चार्तुय हुँदैन । यिनै वर्गका मान्छेहरु घरेलु मदिरा बनाउँछन् र विक्री गर्छन् । यसबाट उनीहरुले अथाह पैसा कमाउने नभई पारिवारिक गर्जो टर्ने गर्छन् ।उनीहरुले अरुलाई बिगार्नका लागि आफ्नो गर्जो टार्न मदिरा उत्पादन गर्छन् । उनीहरुमध्ये कतिपय थाहा नहुन सक्छ कि आफुले मदिरा उत्पादन गरेर विक्री गर्दा कसरी अपराध हुन्छ ? यसले राज्यलाई कसरी हानी गर्छ ?मदिरा एक पेय हो । मदिरामा थोरै मात्र गडबडी गरिदिने हो भने त्यसले मानव स्वास्थ्यमा गंभिर असर गर्छ । यसकारण गुणस्तर मापन नगरी जथाभावी उत्पादन र विक्री गरिने मदिराले मानव स्वास्थ्यमा कुनैपनि किसिमको क्षति पुर्‍याउने जोखिम रहन्छ ।के घरेलु मदिरा नष्ट गर्नैपर्छ ?घरेलु मदिरा बरामत गरेर नष्ट गर्दा त्यसले मदिरा उत्पादन गर्ने कामलाई हतोत्साही गर्छ कि उनीहरुको ‘गरिखाने’ मेलोमेसोमा असर गर्छ ?घरेलु मदिरा बरामत गरेर त्यसलाई नष्ट गर्दा यसले सही प्रतिफल दिन्छ ? मदिरा उत्पादन र विक्रीमा कमी आउँछ ? मदिरा उत्पादन गर्नेहरु सचेत हुन्छन् ? सर्तक हुन्छन् ?वास्तवमा कुनैपनि कुरालाई निषेध गरेर, बर्जित गरेर, नष्ट गरेर असफल बनाउने प्रयास नै अवैज्ञानिक, अव्यवहारिक र अन्यायपूर्ण हो । मदिरा कसैले बनाउँछ । बेच्छ । यो उनले गरेको अवैंध कर्म हो । ठिक त्यसैगरी उनको मदिरा पक्राउ गर्दै नष्ट गर्नुपनि अन्यायपूर्ण हो । किनभने, त्यही धन्दाबाट उनको जीविका चलेको हुनसक्छ । त्यही धन्दाबाट उनले औषधी उपचार खर्च जुटाएका हुनसक्छ । त्यही धन्दाबाट उनले बालबच्चा पढाएको हुनसक्छ । त्यही धन्दाबाट उनले चाडपर्व मनाएको हुनसक्छ ।जब उनलाई यी सबै कामबाट विमुख गराइन्छ, तब उनीहरु थप समस्यामा पर्न सक्छन् । उनीहरुको पारिवारिक, आर्थिक कुरा लथालिंग हुनसक्छ ।यसर्थ घरेलु मदिरा उत्पादन गर्नै नदिने, मदिरा बरामत गर्ने, नष्ट गर्ने भन्दा पनि यसरी मदिरा उत्पादन गर्नेहरुलाई यो अवैंधानिक र हानिकारक काम हो भन्ने कुरामा सर्तक गराउनु बढी न्यायसंगत हुन्छ । यसैगरी उनीहरुलाई आयआर्जनको अन्य विकल्प र अवसर दिनु बढी व्यवहारिक हुन्छ ।यसका लागि साना तथा मझौला किसिमको उद्योग, व्यवसायमा सहयोग गर्ने मेलोमेसो मिलाइयो भने त्यसले उनीहरुलाई पुरानो धन्दाबाट अर्कैतर्फ मोड्न सकिन्छ ।मदिरा नै नष्ट गर्नेभएमदिरा खुलम-खुला रुपमै विक्री गरिन्छ । मदिरा उत्पादनका लागि राज्यले नै अनुमति दिन्छ र ठूलो लगानीमा मदिरा उत्पादन गरिन्छ । विदेशबाट उत्तिकै मदिरा आयत गरिन्छ ।एक तथ्यांक अनुसार दिनहुँ करिब ३० हजार लिटर मदिरा भने नेपाल भित्रिने गरेको पाइन्छ । यसबाहेक ‘ड्युटी प|mी’बाट पनि दिनहुँ मदिरा भित्रिन्छन् ।नेपालमै मदिरा उत्पादनका लागि प्रयोग हुने कच्चा पदार्थको आयत पनि उच्च मात्रामा हुनेगर्छ । त्यसो त मदिरा उत्पादन र आयतबाट पनि राज्यले आर्थिक लाभ लिदै आएको छ । भनिन्छ, देशमा उठ्ने कुल राजस्वको २५ प्रतिशत हिस्सा मदिराबाट भइरहेको छ । यसरी राजस्व प्राप्त हुने भएकाले नै विदेशी वा स्वदेशी मदिरा आयत र उत्पादनलाई ‘अपराध’ मानिएको छैन । किनभने यी मदिरा उत्पादन, आयत र विक्रीका लागि राज्यले तय गरेको निश्चित कानुनी सर्त पालना गर्नुपर्छ ।यद्यपी घरेलु मदिरा उत्पादनलाई अपराध मान्ने राज्यले विदेशी मदिरा आयत, स्वदेशी मदिरा उत्पादन र विक्री के पूर्णत निषेध गर्न सक्दैन ? मदिरा हानिकारक पेय हो भन्ने कुरालाई स्विकार्ने हो भने राज्यले सबै किसिमका मदिरालाई किन निषेध गर्दैन ?गाउँमा एक गृहणीले दुखजीलो गरेर बनाएको मदिरा प्रहरीले नष्ट गर्छ तर संभ्रान्त वर्ग, नेता, उद्यमीको घर-घरमा भएको ‘होम बार’माथि आँखा चिम्लनु कति न्यायसंगत हो ?अतः सबै किसिमको मदिरा स्वस्थ्यवर्द्धक र फाइदाजनक पेय होइन । विदेशी होस् वा घरेलु, सबै मदिराले व्यक्ति, परिवार, समाज र राज्यलाई नै नोक्सान पुर्‍याइरहेको हुन्छ । यसर्थ मदिराको हानीलाई स्विकार्ने हो भने मदिरा उत्पादन, आयत, विक्री सबैमा नियन्त्रण गर्नु बढी प्रभावकारी हुन्छ । मदिरा : न खुसी बढाउँछ, न दुःख घटाउँछ‘मदिराले हानी गर्छ’ भन्ने जान्दाजान्दै पनि मान्छेहरु किन मदिरा पिउँछन् भने यसले ‘रमाइलो गराउँछ’ भन्ने मानसिकता छ । मदिरा पिएपछि यसले स्नायु प्रणालीमा पार्ने प्रभावकै कारण मान्छेले क्षणभर आफ्नो वास्तविकतालाई भुल्छन् । उनीहरुले आफ्नो दुःख, समस्या, ऋण, दुःख सबै भुल्छन् । यो क्षणमा जुन किसिमको अनुभूत हुन्छ, त्यसैलाई मान्छेले ‘रमाइलो’ ठान्छन् ।त्यही कारण दुःख वा सुख, जुनसुकै अवस्थामा मदिरा पिउनु एउटा वाहाना बनिदिन्छ । दुःख पर्दा मदिरा पिउँछौ, यसकारण कि ‘दुःख’ भुल्न सकियोस् । खुसी हुँदा मदिरा पिउँछौ, यसकारण कि ‘खुसीको डोज बढोस्’ ।रमाइलोका लागि होस् वा दुःख भुल्नका लागि ‘मदिरा’ कुनै उपचार होइन । यसले क्षणभर हामीलाई भ्रममा पार्ने मात्र हो । मदिरा त्यो हानिकारक पेय हो, जसले शरीरका अंग र कार्यसंचालनमा नराम्रो असर पुर्‍याउँछ । मदिरा सेवनकै कारण कलेजोको रोग लाग्छ । मदिरा सेवनकै कारण ज्यान पनि जान्छ ।मदिरा पिएपछि मान्छेहरु उत्तेजित हुन्छन् । उनीहरुले होश गुमाउँछन् । त्यसकारण उनीहरु झगडा गर्न एवं नराम्रो काम गर्न तम्सन्छन् । यसले समाजमा नकारात्मक असर पार्छ ।