TITLE: 	आफ्नो व्यक्तित्व र प्रवृत्ति अनुसार हेयर डिजाइनिङ गर्नुपर्छः अनुजा श्रेष्ठ
NEWS: 	कपालको साइनो अब टाउको सुरक्षासँग मात्र रहेन । यो समग्र व्यक्तित्वकै एक हिस्सा हो । त्यसैले त अहिले कपालको सुरक्षा मात्र होइन, सौन्दर्यमा पनि ध्यान दिन थालिएको हो ।कपाल कस्तो हुनुपर्छ ? यसको सर्वमान्य इकाई छैन । खासगरी सौन्दर्यको हिसाबले । किनभने अनुहारको बान्की अनुसार कपालको साजसज्जा आवश्यक हुन्छ । प्रकृतिको हिसाबले कपाल स्ट्रेट, कर्ली, सिल्क, थिन जस्तोपनि हुनसक्छ । तर, यस्तो कपाललाई कसरी अनुहार अनुसार सुहाउँदिलो, आकर्षक र लोभलाग्दो बनाउने ? यसमा भने ध्यान दिन आवश्यक हुन्छ । यीनै सन्दर्भमा प्रशिद्ध ब्रान्ड ‘हेयर एन्ड शान्ति’ का संचालक एवं हेयर स्टाइलिस्ट अनुजा श्रेष्ठसँग गरेको कुराकानीको सम्पादित अंश प्रस्तुत गरेका छौं ।अहिले जाडो याम छ, के याम वा सिजन अनुसार पनि हेयर स्टाइल बद्लिन्छ ?मौसम अनुसार सबै कुरा बद्लिन्छ । हाम्रो खानपान, पहिरन, दैनिकी । एउटा सिजनको खानपान अर्को सिजनमा उपयुक्त हुँदैन । एउटा सिजनको पहिरन अर्को सिजनमा सुहाउँदैन । कतिसम्म भने, मौसम परिवर्तन हुँदा हाम्रो सोंचमा पनि त्यसको प्रभाव पर्छ । यसरी मौसमसँग सबै कुरा बद्लिन्छ भने कपालको डिजाइन पनि बद्लिने नै भयो ।जाडोमा लगाउने पहिरन गर्मीमा लगाउन उपयुक्त हुँदैन । जब जाडो र गर्मीको समय बद्लिन्छ, त्यसले फेसनमा बद्लाव ल्याउँछ । ठिक त्यसैगरी जाडोमा जुन किसिमको हेयर स्टाइल सुहाउँछ, गर्मीमा सुहाउँदैन । वा उपयुक्त हुँदैन । गर्मीमा छोटो कपालले कुल लुक दिन सकिन्छ । जाडोमा अलि लामो कपाल सुहाउँछ । यसरी सिजन परिवर्तन भएसँगै हेयर स्टाइल पनि फेरिन्छ ।अहिलेका पुस्तामा हेयर डिजाइन लिएर यस किसिमको चेत छ ? अर्थात उनीहरु मौसम अनुकुल हेयर स्टाइल गर्नुपर्छ भन्ने सोच्छन् ?कतिपय चाहि अन्धाधुन्द अरुको देखासेखीमा हेयर डिजाइन गराउँछन् । कतिमा हेयर स्टाइलप्रति खास जानकारी नै छैन । तर, धेरैजसो आफ्नो हेयर स्टाइलप्रति सचेत छन् । उनीहरु आफुलाई फरक फरक लुक्समा देखाउन चाहन्छन् र यसका लागि कपालको डिजाइन परिवर्तन गर्नुपर्छ भन्ने थाहा छ । खासगरी किशोर पुस्तामा यस्तो चेत छ । त्यसो त उनीहरुलाई सिजन अनुसार फरक लुक्स बनाउने मात्र होइन, कुन सन्दर्भमा कस्तो हेयर डिजाइन गराउने भन्ने कुराको पनि ज्ञान छ ।जस्तो ?जस्तो कुनै विवाह समारोह छ भने त्यहाँ र्फमल वेयरमा जानुपर्ने हुन्छ । र्फमल वेयरमा कस्तो हेयर स्टाइल सुहाउँछ ? यसैगरी क्याजुअलमा कस्तो उपयुक्त हुन्छ । यसबारे पनि धेरैलाई जानकारी छ ।कपालको डिजाइन बदल्ने भन्दा पनि सधै एकैनासको हुनुपर्ने होइन र ?यो कुरा चाहि पुस्ता, उसको नेचर र प्रोफेसन अनुसार हुने हो । किशोर पुस्ताले सधै एकैनासको हेयर स्टाइल बनाएमा राम्रो देखिदैन । उनीहरुले नयाँ नयाँ प्रयोग गरेकै राम्रो हुन्छ । किनभने किशोर उमेरमा उनीहरुको रुपरंग बद्लिइरहेकै हुन्छ । छिटो छिटो शारीरिक विकास हुन्छ । मानसिक परिवर्तन पनि त्यही अनुसार हुन्छ । यस्तो अवस्थामा उनीहरुले आफैमाथि प्रयोग गर्ने बेला पनि हो कि मलाई कस्तो खालको हेयर स्टाइल सुहाउँछ भनेर । त्यसैले किशोर पुस्ताले एकै खालको हेयर स्टाइल बनाएको ठिक होइन ।महंगो भन्ने कुरा कसरी निर्धारण गर्ने ? राम्रो सैलुनमा केही बढी पैसा तिर्नुपर्छ । तर, त्यस अनुसार तपाईंले सुविधा पनि लिनुहुन्छ । आफ्नो चित्तबुझ्दो हेयर डिजाइन गर्न सक्नुहुन्छ, उच्च गुणस्तरको प्रोडक्ट प्रयोग गर्न सक्नुहुन्छ, राम्रो हस्पिटालिटी पाउनुहुन्छ । यी सबै कुराले गर्दा मात्र तपाईको खर्च बढेको हो ।तर, अलि परिपक्क भइसकेको वा कुनै प्रोफेसनमा आवद्ध भइसकेका व्यक्तिले आफ्नो हेयर स्टाइल परिवर्तन गरिरहेको राम्रो देखिदैन । उनीहरुको हेयर स्टाइल निश्चित ढाँचाको हुनुपर्छ । किनभने उनीहरुको कपालको ढाँचाले उनीहरुको चिनारी पनि दिन्छ ।पेशा-व्यवसाय अनुरुप पनि कपालको डिजाइन फरक हुनुपर्ने ?कपाल कस्तो बनाउने भन्ने कुरा मूख्यत कुनैपनि व्यक्तिको कपालको प्रकृति र अनुहार एवं समग्र शरीरको बनौटले निर्धारण गर्छ । हरेक मान्छे फरक हुन्छन् । उनीहरुको कपालको प्रकृति फरक हुन्छ । अनुहारको रुपरंग फरक हुन्छ । यदि अनुहारको रुपरंगसँग सही ढंगले कपालको ढाँचा मिलाउन सकियो भने आकर्षक देखिन्छ ।दोस्रो कुरा चाहि उनीहरु कुन पेशामा छन्, कस्तो व्यवसायमा छन् भन्ने कुरामा पनि हेयर डिजाइनको प्रभाव रहन्छ । तपाईं कुनै विशिष्ठ पदमा हुनुहुन्छ भने कपालले पनि तपाईंलाई जेन्टल देखिनुपर्छ । तर, तपाईं सेलिब्रेटी हो भने तपाईंले कपालको डिजाइनमा केही नयाँपन दिइरहनुपर्ने हुन्छ । यसरी पेशा एवं व्यवसाय अनुसार पनि कपालको डिजाइन निर्भर गर्छ ।आफुलाई उपयुक्त कपाल कस्तो बनाउने भन्ने कुरा त आफैले निर्धारण गर्ने होला, पार्लर धाइरहनुपर्छ ? हेयर स्टाइलिससँग भेट्नुपर्छ ?कपालको बारेमा राम्रो ख्याल राख्ने, कपालको डिजाइनबारे सचेत छन् भने पार्लर धाइरहनुपर्ने वाध्यता हुँदैन । किनभने पार्लरमा पनि त्यही काम हुने हो । यदी घरमै गर्न सकिन्छ भने किन पार्लर धाउने ? किन डिजाइनरसँग परामर्श लिने ?तर, कपालकै बारेमा धेरै ज्ञान वा जानकारी राख्नेहरु कति होलान् ? के उनीहरु आफुले चाहे अनुरुप डिजाइन गर्न सक्छन् ?कपाल कस्तो ढाँचामा बनाउने भन्ने मोटामोटी ज्ञान भएपछि सस्तो पार्लर गएपनि हुन्छ नि, महंगो पार्लर नै धाउनुपर्छ र ?कपाल काट्न वा कपालको डिजाइन गर्नका लागि जतिपनि विकल्प छन् । हुनसक्छ, तपाईं सय रुपैयाँमा पनि कपाल कटाउन सक्नुहुन्छ र त्यही कपाल कटाउन हजार वा पन्ध्र सय रुपैयाँ पनि खर्च गर्नुहुन्छ । यो तपाईंको आवश्यक्ता र रुची अनुसारको कुरा हो । बुझ्नुपर्ने चाहि के भने तपाईं फुटपाथमा पनि मःम पाउनुहुन्छ, फाइभस्टार होटलमा पनि । तर, ति दुई ठाउँमा पाइने मःमको स्वाद, गुणस्तर एकनास हुँदैन ।भनेपछि महंगो पार्लर धाउनैपर्छ ?महंगो भन्ने कुरा कसरी निर्धारण गर्ने ? राम्रो सैलुनमा केही बढी पैसा तिर्नुपर्छ । तर, त्यस अनुसार तपाईंले सुविधा पनि लिनुहुन्छ । आफ्नो चित्तबुझ्दो हेयर डिजाइन गर्न सक्नुहुन्छ, उच्च गुणस्तरको प्रोडक्ट प्रयोग गर्न सक्नुहुन्छ, राम्रो हस्पिटालिटी पाउनुहुन्छ । यी सबै कुराले गर्दा मात्र तपाईको खर्च बढेको हो ।तपाईंले यहाँ आउने सेवाग्राहीलाई कसरी सन्तुष्ट तुल्याउनुहुन्छ ? उनीहरु किन यति धेरै खर्च गर्न तयार हुन्छन् ?तपाईंले सोचेजस्तो हामीले महंगो शुल्क लिएका छैनौं । सामान्य शुल्कमै यहाँ सेवा लिन सकिन्छ । अर्को कुरा चाहि यहाँ सुविधायुक्त ढंगले कपाल काट्न सक्छन् । कुनैपनि ग्राहक आउनसाथ हामी फटाफट कपाल काटिदिने होइन । उनीहरुसँग केही कुराकानी गर्छौं । कस्तो हेयर स्टाइल बनाउन चाहेको त्यो बुझ्छौं । साथै हामी उनीहरुलाई परामर्श पनि दिन्छौं कि तपाईंलाई यस्तो स्टाइल बनाउनु भए राम्रो देखिन्छ भनेर ।त्यसपछि उनीहरुको कपालको नेचर हेर्छौं । कुन किसिमको कपाल हो ? कपालको नेचर हेरेर त्यसको डिजाइन वा केयर गर्नुपर्ने हुन्छ ।कपाल काट्न, डिजाइन गर्नका लागि उच्च गुणस्तरको प्रोडक्ट प्रयोग गर्छौं । साथसाथै उनीहरुलाई आफ्नो कपालको प्रकृति अनुसार घरमै कसरी हेरचाह गर्ने ? घरेलु विधीहरु कसरी अपनाउने भन्ने सल्लाह समेत दिन्छौं ।