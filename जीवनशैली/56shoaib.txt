TITLE: 	पोर्न साइट प्रतिवन्धपछि यौन हिंसाको दर कति घट्यो ?
NEWS: 	निर्मला पन्तको बलात्कारपछि हत्या भयो । त्यही समयमा यौन हिंसाका यस्ता घटना धेरै भए । आफ्नै बुवाद्वारा छोरी बलात्कृत भएको जस्ता अत्यान्तै निन्दनिय खबर पनि बाहिर आए । बालिका एवं किशोरीमाथि यौन-ज्यादती भयो । केवल पुरुषमा जागेको कामवासना शान्त गर्न एउटी बालिका, एउटी किशोरी, एउटी युवतीले आफ्नो ज्यान नै त्याग्नुपर्‍यो ।यस्ता घटनाहरु तब सतहमा आउँछ, जब त्यसको कुनै अपि्रय नतिजा देखापर्छ । बलात्कार एवं यौन हिंसाको धेरैजसो घटना चाहि बाहिर आउँदैन । हरेक घर-घरमा, हरेक समाजमा यस्ता घटना घटिरहेका हुन्छन् । महिलाहरु यौन हिंसाका शिकार भइरहेका हुन्छन् । तर, समाजको लाज, डर आदिले उनीहरुलाई आफ्नो पीडा पोख्न दिदैन ।यसरी यौन हिंसाले समाजको अनुहार नै कुरुप बनाउँदै लगेपछि सरकारले यौनजन्य सामाग्री खासगरी पोर्न साइटमाथि प्रतिबन्ध लगायो । नेपालम हेरिने र पहुँच भएका असंख्यौं साइट बन्द गरिए । पोर्न साइट प्रतिबन्ध गर्नुको मूल ध्येय यौन हिंसा न्युनिकरण गर्नु नै थियो ।यस्ता अश्लिल साइटहरुले यौन हिंसामा उक्साउने वा यौन मनोविकार पैदा गरिदिने ठहर गरेरै हुनुपर्छ, धमाधम अश्लिल साइट बन्द गरिए । यौन हिंसा रोक्नका लागि पोर्न साइट बन्द गर्नु कति अर्थपूर्ण हुन्छ ? यो छुटै वहसको विषय होला । यद्यपी प्रविधिमाथि यस किसिमको हस्तक्षेप र निषेध अहिलेको युगमा त्यती संभव नहोला, खासगरी हाम्रो जस्तो मुलुकमा ।यता सरकार धमाधम पोर्न साइट बन्द गरिरहँदा उता प्रयोगकर्ताहरुले अन्य विकल्पबाट त्यस्ता साइटहरु हेरिरहेका थिए । हेरिरहेका छन् ।सरकारले पोर्न साइट बन्द गरेपछि एक हदसम्म यसको प्रयोग घटेको होला वा असहज भएको होला । यद्यपी पोर्न साइट बन्द गरेपछिका दिनमा यौन हिंसाको घटनामा कुनै कमी आयो ? यौनजन्य कृत्यमा कुनै कमी आयो ?आज हेरौ, हिजोकै जस्तो अवस्था छ । बलात्कार, हत्या, हिंसा भइरहेकै छन् । न संख्या घटेको छ, न प्रवृत्ति घटेको छ । त्यसो भए पोर्न साइट बन्द गर्नु वा पोर्न साइटमाथि प्रतिबन्ध लगाउनुको उपलब्धी के हो त ?हामी किन यौनरोगी बन्दैछौ ? किनभने यौनइच्छा वा यौनप्रतिको जिज्ञासामा हामीले ताल्चा लगाएर त्यसले सही प्रतिफल दिदैन । यौनलाई हामी जति जति बर्जित गर्दै जान्छौ, त्यो उत्तिकै विस्फोटक भएर आउँछ । यौनलाई हामी जति जति बेवास्ता र निषेध गर्दै जान्छौ, त्यो उत्तिनै हिंस्रक भएर आउँछ । किनभने यौन आफैमा अपराध होइन । यौनजन्य गतिविधि पनि अपराध होइन । यौनप्रतिको कौतुहलता र जिज्ञासा पनि अपराध होइन । तर, जथाभावी, बर्बरतापूर्वक गरिने यौन गतिविधि अपराध हो । यद्यपी यौन अपराध रोक्न वा निरुत्साहित गर्नका लागि यौनजन्य सामाग्रीमाथि ताल्चा लगाएर के हुन्छ ?यौनलाई अनावश्यक महत्व दिइएकाले आज हामी यौनका रोगी बनेका छौ । आज हामी चौबिसै घण्टा यौनको कुरा गर्छौ । मस्तिष्कमा यौन नै बोकेर हिँड्छौ । जुनसुकै अवस्थामा कामवासनाले भरिएका हुन्छौ । सिग्मड प|mायडले भनेका छन्, मान्छेको मन यौनको वरीपरी घुमिरहेको हुन्छ ।यसरी यौन महत्वपूर्ण मानिनुमा यसलाई बन्देज गर्नु पनि मूल कारण हो भन्छन् ओशो । यसरी सबैतिर यौनलाई बन्देज लगाएपछि त्यो मनको वरीपरी घुमेर बस्छ । यौनलाई बर्जित, घृणित र निन्दित सावित गरिएकाले नै यसप्रति मान्छेमा अरु बढी चासो छ । यदि यौनलाई सहज र खुला बनाइदिने हो भने मान्छेको दिमाग यौन नै यौनले भरिने थिएन ।हामीले आज यौनजन्य सामाग्री हेर्न निषेध गर्दैछौ । भोलि पोस्टर पनि हेर्न दिने छैनौ । यसरी यौनलाई जति जति हामी लुकाउँदै र बन्देज गर्दै जानेछौ, उत्तिनै यो मान्छेको मनभित्र जरा गाड्नेछ । ओशो भन्छन्, ‘यौनलाई यति महत्वपूर्ण बनाउनुमा साधुसन्तको हात छ, जसले यौनलाई बर्जित र घृणित भनिदिए । सुन्दा यो उल्टो जस्तो लाग्छ, तर सही हो ।’यौन वा यौनजन्य कुरालाई हामी जति धेरै छेकबार लगाउँछौ, जति धेरै दबाउँछौ, लुकाउँछौ, यो उत्तिनै विस्फोटक हुन्छ ।आज मान्छे अनैतिक हुँदै गएका छन् । यौन-हिंस्रक हुँदै गएका छन् । यस्तो हुनुमा कथित नैतिकवान मान्छेहरुकै हात छ । उनीहरु पुस्तकमा, टिभीमा, सिनेमामा, उपन्यासमा यौन हुनुहुँदैन भन्ने सर्त राख्छन् वा वाकलत गर्छन् । ओशोको प्रश्न यहाँ सान्दर्भिक हुन्छ, ‘म यो सोध्न चाहन्छु कि अश्लिल किताव वा सिनेमाको कारण मानिस कामुक हुन्छ कि मानिस नै कामुक छ ?’