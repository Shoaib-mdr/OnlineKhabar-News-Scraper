TITLE: 	विकराल बाल विवाहः भयानक जोखिम
NEWS: 	एकपटक सोच्नुहोस् त, विवाहको अर्थ र आवश्यक्ता नबुझी तपाईंको जोडी बाँधिदिए के हुन्छ ? दाम्पत्य जीवनको महत्व नबुझ्दै विवाह गर्नुपरे के हुन्छ ?हामी यी कुरा सोच्न मात्र सक्छौं । हाम्रै मुलुकका कतिपय बालबालिका भने भोगिरहेका छन् । धेरै टाढा पुग्नुपर्दैन, दिपायलस्थित सिलगढीको समाजलाई नियाले पुग्छ । खासगरी मुक्त हलिया परिवारलाई ।उक्त समुदायमा कलिलै उमेरमा छोराछोरीको विवाह गराइदिने प्रवृत्ति छ । पछिल्लो तीन बर्षयता एक सय ६३ जनाको बालविवाह भएको रहेछ । दिपायल सिलगढी नगरपालिका -८ मा गरिएको एक सर्वेक्षणले यस्तै नतिजा देखाउँछ ।सर्वेक्षणले भन्छ, ०७३ मा ३८, ०७४ मा ५६ र ०७५ मा ६९ जनाको बालविवाह भएको छ । यसरी विवाह हुनेमध्ये एक सय ३३ जना बालिका र २७ जना बालक छन् । उनीहरुको उमेर १४ देखि १९ बर्ष छ ।त्यसो त दिपायलमा मात्र होइन, नेपालका अन्य भेगमा पनि बालविवाहको विकराल अवस्था छ । केही बर्षअघि प्रकाशित एक खबर अनुसार नेपालमा प्रत्येक बर्ष १० बर्षमुनिका सरदर एक लाख ३८ हजार बालबालिकाको विवाह हुने गरेको छ । यसैगरी १० देखि १४ वर्ष उमेरका ११ लाखभन्दा बढी बालिकाको बर्षेनी विवाह हुने गरेको छ । कुल जनसंख्याको ४३ लाखभन्दा बढी १५ देखि १९ बर्षमुनिका किशोरीको विवाह हुने गरेको छ ।बालविवाह गर्नु कानुनी छुट छैन । यो शारीरिक र मानसिक हिसाबले पनि जोखिमपूर्ण छ । यद्यपी बाल विवाहको क्रम अहिले पनि जारी छ ।नेपाल सर्वाधिक बाल विवाह हुने मुलुकमा पर्छ । विश्वदक्षिण एसियामा बङ्गलादेश र भारतपछि बालविवाह धेरै हुने मुलुकमा नेपाल पर्छ ।अपराध भन्ने जान्दा जान्दैबाल विवाह गराउन कानुनी रुपले बन्देज छ । यसलाई कानुनले अपराध मानेको छ त्यसैले बाल विवाह गराउनेले कानुनी सजाय भोग्नुपर्छ ।कानुनले स्पष्ट भनेको छ, २० बर्ष नपुगी गरिएको विवाह स्वतः रद्द हुन्छ । यसरी विवाह गराइदिनेलाई तीन बर्षसम्म कैद वा ३० हजार जरिवाना गर्न सकिन्छ । वा दुवै सजाय हुनसक्छ ।कानुनी रुपमा बाल विवाह गर्न छुट छैन भन्ने थाहा पाएर पनि यस किसिमको प्रवृत्ति भने रोकिएको छैन । कतिपयमा चाहि वाल विवाह एक अपराध हो भन्ने चेतना नै छैन ।बाल विवाहको प्रवृत्ति त्यही समुदायमा बढी देखिएको छ, जो आर्थिक, सामाजिक रुपले पछौटे छन् । उनीहरु यसैपनि सामाजिक विभेदका सिकार छन् । त्यसमाथि शिक्षा र चेतनाको लहर फैलिएको छैन । त्यस्तै समुदायमा बालविवाहको प्रवृत्ति देखिएको छ ।जस्तो, दिपायलको मुक्त हलिया परिवारमा यस्तो समस्या छ । चितवनको चेपाङ समुदायमा पनि यस्तै समस्या छ । चेपाङ समुदायमा बालविवाह गर्ने चलन नै छ । तराईका कतिपय समाजमा पनि बाल विवाह गराइन्छ । केही बर्षअघि प्रकाशित एक तथ्यांक अनुसार नेपालको सबैभन्दा बढी बालविवाह हुने जिल्ला रुपन्देही हो । त्यहाँका गरिब, अशिक्षित समुदायमा बालविवाहको चलन छ ।सानै उमेरमा छोराछोरीको विवाह गराइदिएपछि आफ्नो कर्म सकिन्छ भन्ने सोचाईले पनि यसमा काम गरेको छ । त्यसैगरी तराईका गरिब समुदायमा चाहि छोरी हुर्किएपछि योग्य पुरुष पाउन गाह्रो हुने साथै दाइजो धेरै दिनुपर्ने भयको कारण वालविवाह गराइएको पाइन्छ ।विवाह बच्चाको खेल होइनहामीकहाँ भनाई नै छ, ‘विहेवारी २० बर्ष पारी ।’यो त्यसै भनिएको होइन । २० बर्षपछि विवाह गर्नुपर्छ भन्ने कुरा धेरै अर्थपूर्ण छ । विवाह गर्नु भनेको दुई अलग युवा र युवती एकाकार हुनु हो । दम्पती हुनु हो । दम्पती हुनु भनेको परिवार हुनु हो । जब दुई अलग महिला र पुरुष मिलेर एउटा परिवारको रचना गर्न पुग्छन्, उनीहरुमाथि सामाजिक दायित्व बढ्छ । जिम्मेवारी बढ्छ ।२० बर्षपछि मात्र विवाहका लागि योग्य उमेर मानिन्छ । किनभने यही उमेरपछि मात्र शारीरिक, मानसिक हिसाबले परिपक्क हुन्छ । विवाहपछि गरिने शारीरिक भोगदेखि पारिवारिक जीवन चलाउन शारीरिक, मानसिक, आर्थिक सबै सक्षम हुन जरुरी छ ।विवाह गर्नका लागि शारीरिक रुपले तयार हुनुपर्छ । किनभने विवाहपछि हुने यौन सम्बन्ध, गर्भधानदेखि बालबच्चा हुर्काउने, स्यहार्ने कुरामा पनि परिपक्कताको आवश्यक्ता पर्छ । यसैगरी दाम्पत्य जीवनलाई सहज बनाउन दुबै शारीरिक र मानसिक रुपले सक्षम हुनुपर्छ ।सानै उमेरमा विवाह गराइदिदा उनीहरुको दाम्पत्य जीवन धरापमा पर्छ । पारिवारिक संरचना कमजोर हुन्छ । यौन तथा प्रजनन स्वास्थ्यमा गंभिर समस्या आउन सक्छ ।यही कारण विवाह कुनै बच्चाको खेल होइन ।