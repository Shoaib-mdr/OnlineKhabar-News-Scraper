TITLE: 	यौन, युवा र उर्जाः सम्भोगदेखि समाधीतर्फ
NEWS: 	एक्काइसौं शताब्दीका विचारक ओशो रजनीश (चन्द्र मोहन जोशी) को जन्म ११ डिसम्बर १९३९मा भएको थियो । आफ्नो जीवनकालमा उनलाई विवादास्पद रहस्यदर्शी, गुरु र आध्यात्मिक शिक्षकका रुपमा हेरियो । उनले मानव जीवनको कामुताबारे खुलेर आफ्नो राय व्यक्त गरेकै कारण उनलाई ‘सेक्स गुरु’को संज्ञा पनि दिइयो । ओशोले ‘संभोगदेखि समाधीतर्फ’ को विचार व्यक्त गरे । अश्लिलता, कामुकता तथा युवाहरुलाई लिएर उनीबारे लामो समयसम्म एक किसिमको बहस समेत चलेको थियो ।ओशो भन्छन्, ‘म युवाहरुलाई भन्न चाहन्छु तिमी जुन संसार बनाउनमा संलग्न छौ, त्यसमा यौन सम्बन्धलाई कहिल्यै वर्जित नगर्नु । अन्यथा, मानिसहरु झन् झन् कामुक हुँदै जान्छन् । धेरैलाई मेरो कुरा उल्टो लाग्नसक्छ । पत्रपत्रिका तथा नेताहरुले पनि ठूल्ठूलो घोषणा गर्लान् कि  म कामुकताको प्रचार गर्छु  ।’वास्तविकता त यति मात्र हो कि म मानिसहरुलाई कामवासनाबाट मुक्त गर्न चाहन्छु । प्रचार त उनीहरुले गरिरहेका छन् । तर उनीहरुले गरेको प्रचार कसैले देख्दैनन् । किनकी उनीहरुको हजारौ वर्षदेखिको परम्परा सुन्दा सुन्दा हामी अन्धो र बहिरो भइसकेका छौ ।उनीहरुले के भनिरहेका छन् मात्र हाम्रो ख्याल रह्यो ।मनको सूत्र, मनको विज्ञानमनको सुत्र, मनको विज्ञानको हामीलाई कहिल्यै बोध नै भएन की उनीहरु के भन्न खोजिरहेका छन् । हामीलाई के गराईरहेका छन् । त्यसैले, आज जति पनि कामुक व्यक्ति हाम्रो समाजमा छन्, त्यति कामुक व्यक्ति संसारको अन्य कुनै कुनामा छैनन् ।एक पटक ओशो आˆना शिष्यको प्रश्नको जवाफ दिइरहेका थिए । उनले भने, ‘भर्खरै म एउटा गाउँमा थिए । केही विचारक तथा साधुसन्त मिलेर त्यहाँ अस्लील पोस्टर विरोधी सम्मेलन गरिरहेका थिए । उनीहरुको सोचाई छ,  भित्तामा अस्लील पोस्टर लगाइन्छ, त्यसैले मासिनहरु कामवासनाबाट दिक्क हुन्छन् ।जबकी अवस्था भने फरक छ । मानिसहरु कामवासनाबाट दिक्क छन् । त्यसैले, पोस्टरको बेग्लै मज्जा छ । आखिर, यो पोस्टर कसले हेर्छ ? पोस्टर हेर्न को जान्छ ?पोस्टर हेर्न त्यही व्यक्तिमात्र जान्छन्, जसले स्त्री-पुरुषको शरीर देखेका छैनन् । जसले कहिल्यै पनि शरीरको सौन्दर्य देखेका छैनन्, जसले शरीरको सहजताको अनुभव गरेका छैनन् ।पोस्टरहरु यिनै गुरुको कृपाले लगाइएको हुन्छ किनकी यिनीहरु स्त्री-पुरुषलाई भेट्न दिदैनन् । नजिक बस्न दिदैनन् । जसले गर्दा मानिसहरु फोहोरी किताब पढ्न, फोहर तस्वीर हेर्न तथा फोेहोरी फिल्म बनाउन बाध्य छन् । यस्ता फिल्म आफै उत्पत्ति पनि हुँदैन । यो भनेको मानिसको आवश्यकता हो ।त्यसैले, प्रश्न यो हैन कि मानिसहरु फोहर फिल्म किन हेर्छन् ? प्रश्न यो हो कि मानिसको आवश्यकता के हो ? यस्ता किनकी यो पोस्टर  सित्तैमा कसैले पनि लगाउँदैन । यसको पनि उपयोगिता छ । मानिसहरु यसलाई हेर्ने तयार छन् । बजारमा यसको माग छ  ।यो माग कसरी पैदा भयो त ? त्यसलाई हामीले पैदा गर्‍यौंै । स्त्री-पुरुषलाई एक अर्काबाट टाढा राखेर हामीले त्यसको माग पैदा गर्‍यौं । त्यो मागलाई पूरा गर्न कुनै व्यक्ति जान्छ, हामीलाई लाग्छ, गलत भईरहेको छ । त्यसैले, बाधा खडा गरिन्छ । किनकी उसको बाटोमा जति धेरै अवरोध खडा भयो, आˆनो माग पूर्तिका लागि ऊ त्यति नै धेरै नयाँ नयाँ बाटो खोज्ा थाल्छ । किनकी मागले पूर्ति त खोज्छ ।को हो अश्लिल ? मेरा एक मित्र बेलायतको एक मेडिकल कन्फरेन्समा भाग लिन गएका थिए । व्हाइट पार्कमा उनको सभा हुने गथ्र्यो । करिब पाँच सय चिकित्सकहरु त्यसमा सहभागी थिए । कुराकानी हुन्थ्यो । खानपिन हुन्थ्यो ।तर, नजिकैको एक बेञ्चमा एक जोडी युवा युवती अंगालो मारेर प्रेममा अत्यन्त लीन भई आँखा चिम्लिएर बसिरहेका थिए । उनीहरुको प्राणमा बेचैनी बढ्न थाल्यो ।अब कुनै पनि घटना भएमा भारतीयहरुलाई ताकझाक गर्नु त पर्छ नै । त्यसैले, अब उनको पनि मन खानामा त रहेन । चर्चामा पनि उनको खासै रस बसेन । उनको आँखा बारबार त्यही बेञ्चमा पुग्थ्यो । उनी बारम्बार त्यही बेञ्चलाई हेर्थे ।यहाँको पुलिसले के हेरिरहेको छ ? पुलिसहरु यस्ता कुरा किन बन्द गर्दैनन् ? यो कस्तो अश्लील देश रहेछ ? पाँच सय मानिसको बीचमा बसेर यिनीहरु आँखा बन्द गरेर पे्रममा लिप्त भएका छन् । प्रेम प्रकट गरिरहेका छन् । , आखिर यिनीहरु कस्ता मानिसहरु हुन् ? यस्तो असहनीय छ । पुलिस के गर्दै छ भन्दै उनी त्यही हेर्थे ।छेउकै एक अष्ट्रेलियन डाक्टरले उनलाई हातले इशारा गरे र भने, बारम्बार नहेर्नुहोस् । अन्यथा, पुलिस आएर तपाईलाई यहाँबाट हिएर हिँड्छ ।यो अनैतिक हो । यो दुई व्यक्तिको निजी जिन्दगीको कुरा हो । र, यी दुवै व्यक्ति यसकारण पाँच सय मानिसको भीडमा शान्तीले बसिरहेका छन् कि उनीहरुलाई थाहा छ यहाँ सज्जन मानिसहरु जमघट गरिरहेका छन् । त्यसैले, कसैले हेर्दैन । हेर्नुको कुनै प्रयोजन पनि छैन । त्यसैले , यो हेर्नु गैरजिम्मेवारीपूर्ण छ,  अशोभनीय छ र निकै अशिष्ट छ । यो राम्रो व्यक्ति निसानी हैन ।तपाईले पाँच सय व्यक्तिलाई देख्नु भएको छ, कसैले पनि चासो दिएका छैनन् । कसैलाई चासो राख्न जरुरी पनि छैन । किनकी यो उनीहरुको आˆनो कुरा हो ।  फेरी दुई व्यक्तिले यो उमेरमा एक अर्कालाई प्रेम गर्छन् भने पाप लाग्ने कुरा नै के छ ? र, यदी उनीहरुमा प्रेममा आँखा बन्द गरेर नजिक बस्छन् भने यसमा समस्या नै के छ ।तपाइलाईर् किन समस्या भइरहेको छ ?  न तपाईलाई कसैले अंगालो मारेको छ, न त कसैले तपाईलाई प्रेम गरिरहेको छ ।त्यहाँबाट फर्केर मेरो मित्रले भने, म यति धेरै त्रसित भए की मलाई लाग्यो यी कस्ता व्यक्ति हुन्  । पछि विस्तारै विस्तारै उनले पनि बुझ्दै गए की गलत उनी नै थिए । हाम्रो देश नै एक अर्काको ताकझाक गर्नमा तल्लिन छन् कि कसले के गर्‍यो, कसको घरमा को गयो इत्यादी ।यो भनेको बदमासी हो । संस्कार नभएको हो ।जति दबाउन खोज्यो, उति उजागर हुन्छयो सबै यसैकारण भइरहेको छ कि मानिसहरुले यस्ता कुरालाई जति धेरै दवाउने प्रयत्न गर्छन्, यो त्यति नै धेरै उजागर हुन्छ । म युवाहरुलाई भन्न चाहुन्छ, तिम्रो मातापिता, पुर्खा हजारौ वर्षदेखि यौन सम्बन्धबाट भयभित छन् । तिमीहरु भने यसबाट कहिल्यै भयभित नहुनु । बरु त्यसलाई बुझ्ने तथा पहिचान गर्ने प्रयास गर्नु । यसबारे बोल्नु ।यसबारे जति पनि नयाँ खोज भएका तिमीहरु उक्त खोज पढ्नु , त्यसबारे चर्चा गर्नु र सेक्सबारे बुझ्ने प्रयास गर्नु कि के हो यसको मेकानिज्म ? यसको यन्त्र के हो ?के हो यसको प्यास ? प्राणभित्र लुकेर बसेको यसको राज ? यसलाई बुझ्ने प्रयास गर्ने ।  यसबारे टाढिएर कहिल्यै नभाग्नु । सेक्सको कुरा सुनेर कहिल्यै आँखा नचिम्लनु ।जब तिमी बुझ्छौ, तब अचम्मित हुन्छौ कि धेरै धेरै बुझ्यो त्यति नै धेरै यसबाट मुक्त भइन्छ । र, स्वस्थ हुइन्छ । तिमी जति धेरै यसको तथ्य थाहा पाउँछौ, त्यति नै छिटो कामुकताको ‘फिक्सन’बाट तिमीलाई छुटकारा प्राप्त हुन्छ ।उदाहरणको लागि कुनै समाजमा भोजनलाई वर्जित गरिदिने हो लुकेर खानु पर्ने अवस्था आएमा भोजनको पोस्टर तत्काल सडकमा देखिन थाल्छ । किनकी मानिसहरु पोस्टरबाट पनि तृप्ती पाउने कोशिश गर्छन् ।पोस्टरबाट तृप्त तबमात्र भइन्छ, जब जिवनमा तृप्तीको द्धार बन्द हुन्छ ।जुन दिन विश्वले भोजन समान यौन सम्बन्धलाई पनि स्वीकार गर्न सुरु गर्छन्, त्यस दिनबाट दुनियाँमा अस्लील पोस्ट भित्तामा लाग्न छोड्छ । अस्लील किताब छापिन बन्द हुन्छ ।बर्जितले बर्बादअहिले विश्वमा जति पनि अश्लीलता, कामुकता र सेक्सुआलिटी छ, त्यो सबै वर्जितताको अन्तिम परिणाम हो ।  यो तथ्यलाई बुझ्नासाथ मानिस कथाहरुबाट मुक्त हुने छन् । र, जसले यो तथ्यलाई स्वीकार्न सक्दैनन् , उनीहरु जिवनभर कथाहरुमा रुमलिरहन्छन् ।कयौ मानिस कामुकतातर्फ इशारा गरेर हाँस्ने गर्छन् । जबकी यस्तो काम त्यही व्यक्तिले मात्र गर्न सक्छ, जसलाई यसको मतलव नै थाहा छैन ।बच्चाहरु त अझ बढी पिडामा छन्, किनकी उनीहरुलाई यसबारे सम्झाइदिने कसले ? कसले यसबारे बुझाईदिने ? को सित उनीहरुले कुरा राख्ने र यसको यर्थाथबारे जानकारी हासिल गर्ने ?उनीहरुमा पनि जिज्ञासा छ, खोज छ । तर पनि उनीहरु यसलाई दवाउने प्रयास गर्छन् । रोक्ने कोशिश गर्छन् । त्यसको दुष्परिणाम हुन्छ । उनीहरु जति यसलाई रोक्ने कोशिश गर्छन्, उनीहरुको मन त्यति नै धेरै त्यसैतर्फ दौडने कोशिश गर्छ । र, त्यसलाई रोक्न र दौडनमै शरीरको सम्पूर्ण शक्ति तथा उर्जा नष्ट हुन थाल्छ ।यौनलाई स्वस्थ्य रुपले स्विकार्नुहोस्म तपाईंहरु समक्ष भन्न चाहन्छु कि जुन देशमा यसलाई स्वस्थ रुपले स्वीकारिदैन, उक्त देशमा प्रतिभाको जन्म हुँदैन । पश्चिममा तीस वर्षको अन्तरालमा जतिपनि जिनियस पैदा भएका छन्, जो प्रतिभा जन्मिएका छन्, उनीहरु सबै यौन सम्बन्धको तथ्यको स्वीकृतिबाट पैदा भएका छन् ।जति छिटो यो स्वीकृत हुन्छ, त्यति नै चाँडो यो मुक्त पनि हुन्छ । त्यही दिन उक्त शक्तिलाई हामी पढ्नमा,  आविष्कार गर्न , संगीत , कला, साहित्यमा पुन रुपान्तरित गर्छौ । र, यदी उक्त शक्ति सेक्समै उल्झिरहने हो भने न त उक्त व्यक्तिले विज्ञानको खोज गर्न सक्छ, न त कुनै साहित्य नै सिर्जना गर्न सक्छ ।हाम्रा युवाहरुमा चारैतिर सेक्स घुमिरहेको हुन्छ । जसले गर्दा उनीहरुको सम्पूर्ण शक्ति लीन तथा नष्ट हुने गर्छ । जबसम्म भारतका युवा यो रोगबाट मुक्त हुँदैनन्, तबसम्म भारतका युवाहरुमा प्रतिभाको जन्म हुँदैन ।प्रतिभाको जन्म त त्यही दिनमात्र सम्भव छ, जुन दिन यस देशले सेक्सलाई सहज रुपमा स्वीकार्नेछ । यसलाई जीवनको एउटा तथ्यको रुपमा अंगिकार गर्नेछ- प्रेमले, मायाले । निन्दा गरेर हैन । र यसमा निन्दा गर्नुपर्ने, घृणा गर्नु पर्ने कुनै कारण पनि छैन ।