TITLE: 	मोटोघाटो पनि कुपोषित हुन्छन् ?
NEWS: 	कुपोषण भन्नसाथ हामी उपयुक्त खानपानको अभावमा सुक्दै गएको लिखुरे ख्याउटे ज्यान सम्झन्छौं । तर, खाना नपुगेर मात्र कुपोषण हुन्छ भन्ने बुझाई भने गलत हो । किनभने कुपोषण त्यहाँ पनि हुन्छ, जहाँ खाना पर्याप्त छ । पुग्दो छ ।अमेरिकाजस्तो देशमा समेत कुपोषित छन् भन्दा धेरैलाई अचम्म लान्न सक्छ । तर, सत्य के भने ७० प्रतिशत अमेरिकी नागरिकमा कुपोषणको समस्या छ ।के हो कुपोषण ?शरिरमा पोषक पदार्थको कमी, वढी वा असन्तुलन भएमा कुपोषणको समस्या हुने गर्छ । शरीरमा शक्ति कमी भएर हुने कुपोषणलाई ख्याउटेपन भनिन्छ । त्यस्तै, शक्ति बढी भएर हुने कुपोषणलाई मोटोपना भन्ने गरिन्छ ।नेपालको शहरी क्षेत्रमा पोषणका बढी वा असन्तुलनको कारण कुपोषणको समस्या देखिने गरेको छ । यसले अनेक प्रकारका रोग पनि बढाउदै लगेको छ । यसकै कारण मधुमेह, इस्केमिक मुटु रोग, मिर्गौलामा समस्या, फ्याट्टी लिभर (कलेजोमा वोसो जम्ने), पाइल्स, कब्जियत जस्ता समस्या कुपोषणकै प्रभाव हो ।कुपोषणले लाग्छन् यस्ता रोगग्लोवल वर्डेन अफ डिजीज स्टडिजकाअनुसार नेपालमा सवैभन्दा बढी मानिसको इस्केमिक मुटु रोगको कारण हुने गर्छ । यो रोग लाग्ने मुख्य कारण भनेकै डाइटमा इनर्जी र ˆयाटको मात्रा वढी प्रयोग गर्नु हो । चुरोट, रक्सी, तनाव र शारिरिक व्ययामको कमि पनि यो रोगको कारण हो ।डाइटमा फाइबर, उमेगा ३ ˆयाट्टी एसिडको कमिले पनि जटिलता निम्त्याउने गर्छ । यस्तो रोगलाई नियन्त्रण गर्नका लागि आवश्यकताअनुसार पोषक तत्वको सन्तुलन मिलाउन आवश्यक हुन्छ । यसो गरेमा विना औषधी विभिन्न किसिमका रोगलाई नियन्त्रण गर्न सकिन्छ ।कुपोषणले लाग्ने अर्को रोग भनेको पाइल्स हो । लामो समयसम्म डाइटमा फाइबर नामक पोषक तत्वको कमि भएमा पाइल्सले आक्रान्त बनाउँछ । त्यसैले दैनिक रुपमा फाइबरयुक्त खानेकुरा -फलफूल, सागसब्जी, रिफाइन नगरेका अन्न र अन्नजन्य पदार्थ)को सेवन गर्न आवश्यक हुन्छ । शहरी क्षेत्रमा पाइल्सको कारण धेरै मानिस तनावमा भए पनि यो कुपोषण हो भन्ने कुरा चाही धेरै कमलाई मात्र थाहा हुन सक्छ । एक पटक यस्तो खालको कुपोषण भएता पनि खानामा फाइबरको मात्रा बढाउँदै जाने हो भने छिटै निको हुने गर्छ ।त्स्तै मधुमेह पनि शक्ति, कार्वोहाइड्रेट र ˆयाटको मात्रा डाइटमा बढी भएपछि हुने समस्या हो । ग्लोवल वर्डेन अफ डिजीज स्टडिजको रिपोर्ट अनुसार नेपालमा मृत्यू हुने कारणको ११ औँ स्थानमा मधुमेह छ । र, मधुमेहको समस्या दिनप्रतिदिन बढ्दै गइरहेको छ ।विभिन्न शारीरिक समस्याको कारण मानिसलाई उच्च रक्तचापको समस्या हुन्छ । सोडियम नामक पोषक तत्वको कमीको कारण पनि रक्तचापको समस्या हुन्छ । त्यसैले पनि उच्च रक्तचाप हुँदा नुनको मात्रा कम लिन सल्लाह दिन्छन् ।शहरी क्षेत्रमा दाँत किराले खाने समस्या पनि बढ्दो छ । यसको कारण भनेको दैनिक रुपमा चिनीको मात्रा आवश्यकताभन्दा बढी प्रयोग गर्नु हो । चिनी पनि पोषण तत्व हो । दैनिक रुपमा खाइने रिफाइन गरिएको अन्न, चिसो पेय पदार्थ र चिनि भएका अन्य खानेकुराहरुको मात्रा बढी भएमा दाँत किराले खाने समस्या हुने गर्छ ।लेखक पोषणविद् हुन्