TITLE: 	को हुन् फेसन म्यागजिनको कभरमा देखिने साउदी राजकुमारी ?
NEWS: 	विख्यात फेसन म्यागजिन ‘भोग’ को कभर पृष्टमा साऊदी अरबकी राजकुमारी हैफा बिन्त अब्दुल्ला अल साऊदको तस्वीर छापिएको छ ।यूएईमा प्रकासित हुने अमेरिकी म्यागजिनको अरब संस्करणको कभर पृष्टमा पहिलो पतक कुनै साऊदी राजकुमारीको तस्वीर छापिएको छ । यो निकै दुर्लभ घटना हो कि, साऊदी अरबका परिवार वा राजकुमारी यसरी चर्चामा आएको ।साऊदी शाही परिवार आफैले मिडिया र चमक-दमकबाट आफुलाई टाढा राख्ने गरेका छन् ।म्यागजिनको कभरमा छापिएको तस्विरमा राजकुमारी हैफा सेतो गाउनमा, हाई हिल लगाएर एक आरमदायक कारमा बसिरहेको देखिएकी छिन् । र, उनको अनुहार उदाङ्गो छ ।परिवर्तनको समर्थनयस म्यागजिनको यो संस्करण साऊदी अरबकी महिलालाई समर्पित गरिएको हो । र, यसमा राजकुमार मोहम्मद बिन सलमानले गरेका विभिन्न सुधारको सराहना गरिएको छ । शाहजादी हैफा शाह अब्दुलाहकी छोरी हुन् । शाह अब्दुल्ला साऊदीका पूर्व राज है, जसले महिलालाई गाडी चलाउनमा प्रतिबन्ध लगाएका थिए ।म्यागजिनका प्रमुख सम्पादकले बताएका छन् कि, राजकुमारी एक कलाकार हुन् र उनको तीन बच्चा छ । राजा अब्दुल्लाको तीसभन्दा बढी सन्तानमा एक हुन्, हैफा । राजा अब्दुल्लाको २०१५ मा निधन भएको थियो । भनिन्छ कि, उनको कम्तिमा १५ छोरा र २० छोरी थिए । राजकुमारी हैफाले एकेडेमी अफ सन फ्रान्सिस्को आर्ट स्कुलबाट ग्राजुएसन गरेकी हुन् ।लेखको आलोचनाहाल केही मानवअधिकार कार्यकर्ताले पत्रिकामा छापिएको यस लेखको आलोचना गरेका छन् । ति कार्यकर्ताहरु यसै महिना पक्राउ परेका ११ कार्यकर्ताको पक्राउको विरोध गरिरहेका थिए । उनीहरुका अनुसार पक्राउ गरिएका व्यक्तिहरुमा यस्ता केही महिला थिए, जो गाडी चलाउने अधिकारका हिमायती थिए ।कार्यकर्ताहरुका अनुसार यस लेखमा राजकुमारीलाई साऊदी अरबमा आएको परिवर्तनको प्रतिक बनाइदिएको छ । जबकी महिलाको अधिकारको लागि काम गरिरहेका खास व्यक्तिहरुलाई यसमा कतिपनि ठाउँ दिइएन । उनीहरुले भनेका छन् कि, त्यसमा यस्ता महिला पनि सामेल छन्, जसलाई साऊदी प्रशासनले महिलालाई ड्राइभिङको अधिकारपछि पनि जेलमा राखेका छन् ।यसपछि सोशल मिडियामा कार्यकर्ताले फोटो एडिटिङ सफट्वेयरको प्रयोग गरेर त्यो तस्विरमा राजकुमारीको ठाउँमा ति महिलाहरुको अनुहार लगाइदिएका छन्, जो जेलमा बन्दी छन् ।यता भोग पत्रिकाका अरब संस्करणले साऊदी अरबमा परिवर्तन भएको देखाउनका लागि राजकुमारीको तस्विर प्रयोग गरेको बचाउ गरेका छन् । पत्रिकाका अनुसार, राजकुमारी हैफालाई प्रयोग गरेर त्यस सन्देशलाई प्रभावकारी बनाउन मद्दत मिलेको छ । -बिबिसी हिन्दीबाट