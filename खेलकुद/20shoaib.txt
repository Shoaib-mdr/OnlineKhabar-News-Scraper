TITLE: 	मुलपानी मोहले प्रधानमन्त्री कप नै खल्लो !
NEWS: 	१० जेठ, काठमाडौं । दुई पटक मिति सार्दा पनि मुलपानी मैदान तयार नभएपछि प्रधानन्त्री कप एकदिवसीय क्रिकेटको उद्घाटन खेल त्रिवि क्रिकेट मैदान कीर्तिपुरमै खेलाइएको छ ।राष्ट्रिय खेलकुद परिषद् (राखेप) जसरी पनि मुलपानीको तल्लो मैदानमा नै उद्घाटन खेलाउने भन्दै जेठ १ लाई तोकिएको प्रतियोगिता ८ हुँदै १० गतेलाई सारेको थियो । तर, अवकल्चो अवस्थामा रहेको मुलपानी मैदान अझै तयार भएन । यसले प्रधानमन्त्री कपको उद्घाटनलाई नै खल्लो बनाइएको छ ।प्रमुख अतिथि भनेर प्रचार गरिएका सत्तारुढ नेकपा अध्यक्ष पुष्पकमल दाहाल प्रचण्ड पनि आएनन् । युवा तथा खेलकुदमन्त्री जगत विश्वकर्मा म्याच रेफ्रीलाई बल दिएर उद्घाटन गरे तर, समारोह राखेपले भनेको जस्तो ‘भब्य’ रहेन ।राखेपका सदस्य सचिव केशवकुमार विष्टले मुलपानी मैदान तयार नभएपछि कीर्तिपुरमा उद्घाटन गरिएको स्वीकार गरे । ‘मुलपानी मैदान तयार हुन अझै समय लाग्ने प्राविधिक टोलीले बताएपछि हामीले हिजो साझँ मात्रै टियुमा गर्ने निर्णय गरेको हौं’, उनले अनलाइनखबरसँग भने ।मुलपानीमा करिब १५ हजार दर्शक क्षमतासहित अन्तर्राष्ट्रिय क्रिकेट रंगशाला अबको दुई वर्षमा निर्माण सम्पन्न गर्ने लक्ष्य छ । अहिलेसम्ममा प्याराफिटको तीन वटा ब्लग र मैदान बनाउने काम बाहेक अन्य केही भएको छैन ।जग्गा विवाद मिलेपछि मैदानभित्रै रहेको घर समेत हटाउन बाँकी छ । त्यस्तो अवस्थामा राखेपले मुलपानीकै माथिल्लो मैदानलाई समेत छोडेर किन तल्लो मैदान रोज्यो भन्ने जवाफ दिएको छैन ।तर, यो मैदान राष्ट्रिय स्तरको प्रतियोगिता गर्न अझै तयार भएको देखिँदैन । किनकी त्यहाँ प्लेयर बक्सदेखि, ड्रेसिङ रुप, शौचालय, स्कोर बोर्ड लगायतका संरचनाहरु नै बनेका छैनन् ।राखेप भने उद्घाटन नभए पनि अब समापन मुलपानीमै गराउने भन्न थालेको छ । सदस्यसचिव विष्ट भन्छन्, ‘तयारी गर्दा गर्दै उद्घाटन राम्रो हुन सकेन, समापन भब्य बनाउन छौं । ’मुलपानीको चच्करमा त्रिवि क्रिकेट मैदान पनि व्यवस्थित बनाउन चुकेको छ ।राखेपकाअनुसार मुलपानी मैदानमा अब ९ खेल खेलाइने योजना छ । तालिकाअनुसार जेठ १२ गते कर्णाली प्रदेश र नेपाल पुलिस क्लबबीचको खेल यही मुलपानी क्रिकेट मैदानमा हुनेछ ।